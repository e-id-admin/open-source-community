[Deutsche Version](README.md) - [Version française](README-FR.md)

# La Open Source Community
Questa sezione (repository) raccoglie ogni tipo di discussione e di domanda su argomenti tecnologici riguardanti l'Ie statale e la relativa infrastruttura digitale fiduciaria.

Nel discutere gli aspetti tecnologici di un'infrastruttura digitale fiduciaria sono inevitabili le sovrapposizioni con tematiche di governance  (cfr. [repository «Governance Sounding Board»](https://github.com/e-id-admin/governance-sounding-board)), ma l'ottica è diversa, come pure lo spessore tecnico: in questa sede si tratta di affrontare, analizzare e discutere nel dettaglio le tecnologie e gli strumenti impiegati. 

Informazioni generali sull'utilizzo della piattaforma partecipativa sono reperibili nel [repository «General»](https://github.com/e-id-admin/general).

# Discussioni
L'elemento principale di questo repository è il [forum di discussione](https://github.com/e-id-admin/open-source-community/discussions): tutti i partecipanti sono liberi di servirsi dei vari tipi d'intervento disponibili; il gruppo di progetto formula anche domande mirate all'indirizzo della community per lanciare la discussione sulle questioni che vorrebbe approfondire.

Sono disponibili i seguenti tipi d'intervento:
*	**Argomenti generali:** avviare una conversazione su un argomento qualunque (senza obiettivo predefinito) utilizzando «General».
*	**Idee:** lanciare un'idea e vedere come viene accolta utilizzando «Idea».
*	**Domanda e risposta:** rivolgere alla community una domanda, più chiara possibile, utilizzando «Q&A»; non appena giunge una risposta soddisfacente, la persona che ha posto la domanda può contrassegnarla come «evasa».
*	**Condividi:** «show and tell» infine è indicato per chi organizza un evento, ha fatto una scoperta o vuole dare un suggerimento senza ulteriore discussione.

Per mantenere la qualità nel forum, il gruppo di progetto si riserva il diritto di troncare, spostare o addirittura cancellare determinate discussioni; lo stesso vale per ogni altro tipo d'intervento.

# Repository «non-code»
Non appena sono disponibili implementazioni concrete, sarà pubblicata anche la relativa base di codice, che verrà tuttavia collocata e sviluppata in altre repository correlate al progetto. Il repository «Open Source Community» rimane del genere «non-code», eccezion fatta per esempi di codifica a fini d'illustrazione e di discussione.

# Rinvii a progetti di codifica utili
Questo repository propone, oltre alla piattaforma di discussione, anche una [panoramica dei progetti di codifica utili](https://github.com/e-id-admin/open-source-community/issues?q=is%3Aopen+is%3Aissue+label%3Aproject), attualmente in corso o già terminati. Tutti i partecipanti contribuiscono a tenere aggiornata la panoramica: chi sta implementando un componente tecnico destinato a risolvere i «problemi» all'interno di un'infrastruttura digitale fiduciaria, è pregato di creare una «issue» corredata di titolo e autore del progetto (p. es. Verifiable Credential Formatter Java [USTRA/UFIT]), nonché di una breve spiegazione funzionale o concettuale. In seguito il team di progetto contrassegnerà queste «issue» come «project» per permettere di visualizzarle con facilità. 

* In questo modo, i responsabili del progetto possono condividere le novità in ogni momento inserendo un nuovo intervento nella cronologia della «issue». 
* Anche le persone estranee al progetto possono intervenire direttamente nella cronologia con domande o suggerimenti in merito. Ne risultano input d'interesse per tutti i par-tecipanti.

Sempre creando una [issue](https://github.com/e-id-admin/open-source-community/issues), è inoltre possibile registrare «task» concrete per la community che non andrebbero sbrigate sotto forma di discussione, come suggerimenti per migliorare la piattaforma, invocazioni d'aiuto in situazioni specifiche o richieste all'indirizzo del gruppo di progetto o del community management.

# Altre informazioni
All'occorrenza, nella sezione di codifica sono salvati dati specifici per la Open Source Community; l'impostazione non è ancora stata definita nel dettaglio.

# Glossario
Per uniformare la terminologia tecnica delle varie discipline, su questa piattaforma verrà sviluppato un [glossario](https://github.com/e-id-admin/general/blob/main/glossar.md) nazionale, disponibile nel [repository «General»](https://github.com/e-id-admin/general). Siete tutti invitati a contribuirvi attivamente attraverso un [Pull-Request](https://docs.github.com/en/pull-requests/collaborating-with-pull-requests). 

# Informazioni ufficiali
Il sito ufficiale del progetto per l'identità elettronica statale si trova all'indirizzo  
https://www.bj.admin.ch/bj/it/home/staat/gesetzgebung/staatliche-e-id.html

# Grazie del vostro aiuto!
Un progetto di vasta portata come questo - creare l'identità elettronica statale e la relativa infrastruttura fiduciaria per prove digitali - richiede un'ampia comunità coinvolta in un dialogo attivo e costruttivo. Il gruppo di progetto è lieto di poter contare sul vostro appoggio!
